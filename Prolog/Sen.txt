Patrzysz w morze i widzisz tylko wodę ciągnącą się pod sam horyzont. Słyszysz tylko fale, które obijają się o statek.
Obracasz się i znajdujesz się na wyspie. Przed sobą widzisz postać, która wygląda znajomo. 

- Ojcze? 
- A co? Nie widać? Chyba za bardzo się nie zmieniłem.  
- Przecież tak dawno zaginąłeś... Tyle lat cię nie widziałem. 
- Ale jak widać, odnalazłem się. 
- Tak długo podróżuje, szukam ciebie i skarbu, który jako jedyny odkryłeś. Jak do niego dotrzeć? 
- Co z ciebie byłby za pirat, gdybym ci powiedział? 
Musisz znaleźć nas na własną rękę. A teraz wybacz mi, ale pójdę w swoją stronę. 
- Nie, nie odchodź! Musisz mi pomóc! Daj mi jakąś wskazówkę! 

Twój ojciec się uśmiecha, po czym znika w gęstwinie drzew. Na niebie pojawiają się czarne chmury.
Niebo zaczyna rozbłyskiwać od piorunów. Huk budzi cię ze snu. Słyszysz krzyki z górnego pokładu, kolejny huk.
Zabierasz szablę, mapę skarbu Johna Sparkowa i co najważniejsze, klucz. Wychodzisz po schodach na górny pokład
i zastajesz totalną rzeź. Widzisz już kończące się walki i śmierć wokół. Nim zdążyłeś zareagować,
zostajesz otoczony przez najeźdźców. Każą Ci się poddać. Co robisz?
1. Poddajesz się.
2. Próbujesz walczyć.
3. Próbujesz uciec.